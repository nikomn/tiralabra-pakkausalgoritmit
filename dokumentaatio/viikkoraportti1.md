# Viikkoraportti - viikko 1

## Yhteenveto tällä viikolla tehdyistä asioista:

- Aiheen valinta
- Määrittelydokumentin kirjoittaminen
- Projektin alustaminen githubissa
- Kurssin ohjeiden lukeminen
- Aloitusluennon seuraaminen
- Alustava tutustuminen aiheeseen lukemalla artikkeleita ja katsomalla videoita
- Tietorakenteisiin liittyvien asioiden kertaamista
- Tehty joitakin hyvin alustavia Java koodaus testejä.

## Mitä seuraavaksi

- Aiheeseen perehtyminen tarkemmin
- Algoritmien toteuttaminen käytännössä
   - Tarkoitus olisi aloittaa toteuttamalla Huffmanin pakkausalgoritmi, aluksi käyttäen Javan valmista prioriteettijonoa
- Yksikkötestien kirjoittaminen
- Dokumentaation täydentäminen

## Raportti

Perehdyin tällä viikolla kurssin ohjeisiin ja seurasin aloitusluentoa. Ehdotetuista aiheista päädyin valitsemaan pakkausalgoritmit, koska aihe tuntui kiinnostavalta ja selkeältä. Aloin myös perehtyä pakkausalgoritmien toteutuksiin lukemalla muutamia artikkeleita aiheesta ja katsomalla joitakin videoita aiheeseen liittyen. Ohjelman/projekti on edistynyt käytännössä tällä viikolla siten, että loin githhubiin repositorion ja kirjoitin alustavan määrittelydokumentin.

Opin tällä viikolla alustavalla tasolla ymmärtämään pakkausalgoritmien toimintaa. Tämän hetkinen käsitykseni on, että Huffman algoritmi koodaa merkit siten, että sen sijaan, että jokainen merkki käyttää saman verran tilaa, niin pakatussa muodossa useimmien käytetyt merkit vievät vähiten tilaa ja vähinten käytetyt eniten tilaa. LZ algoritmissa taas muodostetaan pakkauksen ja purkamisen yhteydessä "sanakirja", jossa käytetään viittauksia aikaisemmin havaittuihin merkkeihin tai merkkijonojen sarjoihin.

Käytännöntason toteutuksen tekeminen tuntuu vielä hieman epäselvältä ja pientä huolta aiheuttaa tässä vaiheessa vielä, miten tulen toteuttamaan algoritmit käytännössä, mutta uskoisin, että pääsen ensiviikon aikana asiassa eteenpäin konkretian tasolle.

Seuraavalla viikolla tarkoitus olisi alkaa käytännön toteutuksen tekeminen tekemällä ainakin alustava luonnos Huffmanin pakkausalgoritmista ja mahdollisesti myös LZ algoritmista. Lisäksi tarkoitus olisi kirjoittaa alusta asti sopivia yksikkötestejä. Lisäksi täytyy jatkaa aiheeseen perehtymistä lukemalla lisää artikkeileita ja hakemalla tietoa aiheesta.

## Aikaa käytetty

Tällä viikolla aikaa käytety 9 tuntia
